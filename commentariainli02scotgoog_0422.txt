144 Lis. IV Sunrsnrmuun

Corpus Christi in ratione nutritivi vel nutrimenti
spiritualis Res etiam contenta, scilicet Corpus
Christi aeque potest salvari cum substantia panis
sicut cum accidentibus, quia non repugnat magis
substantiae esse cum substantia simul, quam cum
quantitate illius substantiae.

Secundo sic: Nihil est tenendum tamquam de
substantia fidei nisi quod potest expresse haberi
de sacra Scriptura, vel expresse declaratum per
Ecclesiam, vel evidenter sequatur ex aliquo plane
contento in Scriptura, vel plane determinato ab
Ecclesia; sednon videtur haberi expresse, non
esse ibi panem, nam Joan. ό. scribitur: Ego sum
panis vivus Et Apostolus dicit: Panem quem
frangimus nonne communicatio Corporis Christi
est? Nec videtur ubi Ecclesia veritatem istam so-.
lemniter determinet.

Pro secundo opinione arguitur sic: Ex praece·
denti probatione apparet quod non videtur magis
probari ex Scriptura transubstantiatio quam panis
manere, immo minus.

Contra istas opiniones arguitur sic: Primo con-
tra primam, quia ipsa est inconveniens, impossibilis
et haeretica.

Primum probatur, quia tollit reverentiam de-
bitam Christo ut continetur in hostia, sibi enim
ut est in Eucharistia debetur cultus latriae; sed
si ibi maneret substantia panis non deberet talis
cultus adhiberi propter idololatriam adorando
creaturam.

Secundo, scilicet quod positio sit impossibilis

 

